<html>
  <head>
    <link rel="shortcut icon" type="image/x-icon" href="https://upload.wikimedia.org/wikipedia/commons/thumb/4/45/COA_family_se_Natt_och_Dag.svg/1200px-COA_family_se_Natt_och_Dag.svg.png" />
    Del 1

Valdemar Birgersson föddes i slutet av 1230-talet som son till Birger Jarl och han dog den 26 december 1302 på Nyköpingshus.
Han var kung över Sverige 1250-1275.

Det som är speciellt med Valdemar är att han var en rejäl festprisse, att vara en sådan kung under Sveriges 1200-tal är inte något jag kan rekommendera. Sverige hade inte varit kristet så länge men kyrkan hade ändå en enorm makt på den tiden.

1260 så gifte sig Valdemar med Sofia Eriksdotter av Danmark. Valdemar var något som vi idag skulle kalla en kvinnokarl. Han hade säkert flera älskarinnor men en som sticker ut är Jutta av Danmark vilket var Valdemars svägerska. Ja han låg asså med sin frus syster.

Efter detta så blev Valdemar tvungen att göra en resa till Rom för att få absolution för sina synder. Detta säger ju oss att kyrkan hade väldigt mycket makt i Sverige under denna tid. De skickade till och med Sveriges kung till ett helt annat land för att göra en botgörelse.

Han hamnade också i rejäl konflikt med sina bröder men det skall jag ta upp i ett enskilt inlägg.

Del 2

För lite mer än en månad sedan skrev jag om Valdemar Birgersson. Jag nämnde hans synder men också missämjan mellan han och hans bröder.

Efter Valdemar kom tillbaka till Sverige från sin botgöringsfärd till Rom år 1274 blev det konflikt mellan Valdemar och hans bröder. Valdemar och hans bror Erik skall ha varit oense om vem som bör vara regent. Erik hade stöd från stormannen Johan Filipsson. Valdemar fängslade därför både Erik och Johan. Erik flydde senare och fick hjälp av sin andra bror Magnus Ladulås. Detta ledde till ett uppror år 1275. Valdemar har nu varit kung i 25 år.

Erik och Magnus fick hjälp av den danska kungen Erik Klipping (dansk kung åren 1259-1286) då han gav danska knektar till bröderna.

Den 14 juni 1275 sker slaget vid Hova. Magnus hade som sagt flera danska knektar men också flera tyska. Han skall ha marscherat norrut genom Västergötland då han fick reda på att Valdemars bondehär hade slagit läger vid Hova öster om Vänern och precis på gränsen mellan Närke och Västergötland. Valdemars mer erfarna trupper hade dock inte nått Hova än, detta gav Magmus instinkten att attackera på en gång. Han skickade sina trupper på kungens bondehär och Valdemar förlorade detta slag rejält.

Erikskrönikan beskriver hur Valdemar ligger och sover i Ramundeboda i Närke medan hans här blir krossad under detta slag.

Valdemar och hans fru Sofia Eriksdotter flydde till Norge men när de sedan återvänder sätts Valdemar i fängelse av sin bror Magnus, han blir senare frigiven.

Bilden visar ett minnesmärke av slaget.
  </head>
</html>
