<html>
  <head>
    <link rel="shortcut icon" type="image/x-icon" href="https://upload.wikimedia.org/wikipedia/commons/thumb/4/45/COA_family_se_Natt_och_Dag.svg/1200px-COA_family_se_Natt_och_Dag.svg.png" />
    I detta inlägg har jag tänkt ta upp pesten som kom till framförallt Stockholm år 1710.

Det kom att drabba fattiga först och sedan de mer rika inom staden. I början av denna epidemi så undersöktes människor med pesten men läkarna sade ändå att detta inte var någon pest utan det är någon annan sjukdom som härjar runt. Detta var på grund av både inkompetens hos läkarna men också det stora önsketänkandet som både läkarna och staten hade. Om pesten faktiskt var här så behövdes åtgärder tas och det ville man inte riktigt göra ty det skulle vara opraktiskt för både allmogen och de rikare i Stockholm.

Det finns en historia från den tiden att en kapten som brytit mot karantänen satt och åt middag på en krog när han helt plötsligt bara dog under måltiden, om detta är sant eller ej det vet jag icke men det är sant att folk kunde dö av pesten relativt fort efter att de hade börjat uppleva symtomer.

När pesten sedan tillkännagavs av staten så ville folk såklart lämna Stockholm, för att kunna göra detta så behövde du ett friskhetsintyg. För att få ett sådant intyg så behövde du betala en läkare för att undersöka dig och om han förklarade dig frisk så kunde du sedan lämna staden.

Det är beräknat att ungefär 22 000 personer dog, som högst så var det ungefär 200 personer som omkom om dagen.
  </head>
</html>
