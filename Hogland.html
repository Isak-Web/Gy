<html>
  <head>
    <link rel="shortcut icon" type="image/x-icon" href="https://upload.wikimedia.org/wikipedia/commons/thumb/4/45/COA_family_se_Natt_och_Dag.svg/1200px-COA_family_se_Natt_och_Dag.svg.png" />

    <link rel="stylesheet" href="Hogland.css">

  </head>
  <body>
Efter Slaget vid Hogland seglade svenska flottan till Sveaborg i Finland ty de behövde ammunition och skeppen var i behov av reparationer. Det fanns inte tillräckligt med material eller ammunition i Sveaborg för att den svenska flottan snabbt skulle kunna bli stridsduglig. Gustav III hade ingen lust att vänta på att situationen med flottan skulle lösas, han valde därför att inleda en attack mot den dåvarande ryska huvudstaden över land. Det uppstod dock ett problem.

När konungen beordrade om framryckning mot ryska gränsen började många officerare säga upp sig eller begära permission. De sade att kriget var dåligt planerat och att det till och med var olagligt. Många officerare som kom från Finland eller adelsmän som hade skaffat gods där var också snabba med att säga upp sig.

Generalmajoren Carl Gustaf Armfeldt samlade ihop en grupp officerare i Liikala som skrev en note till den ryska kejsarinnan där de talade om hur dåligt kriget var och hur det stred mot nationens intressen. Majoren Johan Anders Jägerhorn fick uppgiften att överlämna noten. Ungefär samtidigt som Jägerhorn anlände till Sankt Petersburg sattes den egentliga Anjalaakten upp vid Anjala gård. Deras krav: det skulle inledas fredsförhandlingar med Ryssland, en riksdag skulle sammankallas m.m. Detta skulle ske omedelbart. De skall ha gått så långt så att den 25 augusti 1788 skrev de att de krävde kungens abdikation.

De flesta vanliga svenskar som fick reda på detta förbund hyste avsky för anjalamännen som har underhandlat med fienden Ryssland mitt under krigets gång. När Jägerhorn hade förhandlat med ryssarna i Sankt Petersburg hade han tydligen gått längre än vad de flesta officerarna hade tänkt. Jägerhorn hade tydligen förhandlat om att Finland skulle lämna Sverige och att det skulle ställas under ryskt beskydd.
  </body>
</html>
