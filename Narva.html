<html>
  <head>
    <link rel="shortcut icon" type="image/x-icon" href="https://upload.wikimedia.org/wikipedia/commons/thumb/4/45/COA_family_se_Natt_och_Dag.svg/1200px-COA_family_se_Natt_och_Dag.svg.png" />
    Efter Karl XII:s seger i Narva beslöt kungen att tillsammans med sin här börja marschera mot August II och hans armé istället för att direkt ta hand om Ryssland.

August II eller August den starke som han också kallas (ironiskt) stod med sin här på den västra sidan av floden. De visste inte exakt var svenskarna skulle gå över så de förberedde försvar både vid Kokenhusen och Riga. Om svenskarna kom över floden Düna så skulle det inte vara så bra för Polen och August. Den polska kungen fick också många soldater av Ryssland, det skall tydligen ha varit fler män än hans egen här.

Svensken Erik Dahlberg som var generalguvernör i Livland 1696-1702 hade förberett flodövergången genom att tillverka båtar, fyra flytande blockhus m.m. Blockhusen var utrustade med tio kanoner vardera.

I gryningen den 9 juli 1701 så började beskjutningen. Kanonerna och det svenska artilleriet sköt kraftigt. Effekten från den svenska sidan skall ha varit större än den från Augusts soldater. Karl XII var som vanligt väldigt oförskräckt och han skall ha landstigit först ur den första bemannade båten.

Då de landsteg så flög de sachsiska soldaterna på dem. De svenska soldaterna var dock mer erfarna och de leddes personligen av deras kung. Efter några sachsiska anfall beslöt Heinrich von Steinau under ett krigsråd att de sachsiska trupperna skulle dra sig tillbaka. Många säger att de inte retirerade i fina uppställningar utan att de flydde och skrek av ren rädsla.

Sachsarna flydde till Cobron men svenskarna började inte förfölja dem tills hela den svenska armén hade tagit sig över floden. 400 ryssar hade dock blivit kvar på ön lützenholm. De skickade ut 500 svenska soldater för att ta dem tillfånga. Det skall ha slutat i en massaker och när kungen gav order om att massakern skulle upphöra så levde enbart ca tjugo ryssar.

Ännu ett bevis på vad rent svenskt mod och styrka kan uppnå!🇸🇪🇸🇪🇸🇪

Bilden visar en målning av Slaget vid Düna. Den är målad av Daniel Stawert.
  </head>
</html>
